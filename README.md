## NieuwsVizier — Minder ruis. Meer relevant nieuws.

---

> Een experimenteel project dat onderzoekt hoe AI ons nieuwsaanbod menselijker kan maken.
> 

---

### 🤔 Waarom NieuwsVizier?

*Word jij ook helemaal dol van al het nieuws dat tegenwoordig voorbij komt vliegen — op tv, in de krant, op YouTube en sociale media?*

*Heb jij ook opgegeven om het allemaal bij te houden?*

*Vraag jij je ook af hoe je in godsnaam nog moet bepalen wat je wel of niet kunt geloven?*

Nieuwsconsumptie kan vermoeiend zijn. Sensatiezoekende algoritmes en misleidende deepfakes zorgen regelmatig voor verwarring of polarisatie.

Hoewel veel Nederlandse nieuwsbronnen vaak betrouwbaar zijn, zoeken ook zij naar aandacht en inkomsten. Het gevolg is vaak een overvloed aan sensatie — en weinig nieuws waar je echt iets aan hebt.

Voor mij is die overvloed een reden geweest om het nieuws minder te volgen dan ik eigenlijk zou willen.

**Misschien herken je dat.**

Met NieuwsVizier wil ik dat veranderen: een tool waarmee je nieuws kunt filteren op basis van je eigen doelen, interesses en welzijn — met behulp van AI.

---

### ⚙️ Wat kan het nu?

Niet veel, eerlijk gezegd.

De app is nog in een vroeg MVP-stadium. Je kunt handmatig zoeken naar Nederlandse nieuwsartikelen via de WorldNews API, en die worden weergegeven met titel, samenvatting en link.

De interface is kaal en functioneel — maar hé, het is een MVP.

---

### 🔭 Waar moet het naartoe?

Op korte termijn: een simpele, elegante app waarmee je gericht kunt zoeken naar nieuws dat je zelf relevant vindt.

Op lange termijn: een slimme, persoonlijk instelbare nieuwsassistent die automatisch artikelen verzamelt die aansluiten bij jouw voorkeuren — zonder je in een filterbubbel te duwen.

Denk: AI, maar met een geweten.

---

### 🔧 Technische basis

- **Frontend**: Angular
- **Backend**: Node.js / TypeScript
- **Database**: MongoDB
- **Nieuwsbron**: [WorldNewsAPI](https://worldnewsapi.com/)

---

### 🔍 Wat is er al gedaan?

Nee, ik heb écht niet alleen maar uit mijn neus zitten eten. Tot nu toe heb ik:

- Ontelbaar veel denkcirkels gemaakt over wat deze app moet zijn.
- Contact gehad met WorldNewsAPI → zij hebben de Nederlandse dekking uitgebreid.
- Juridisch onderzoek gedaan → geleerd hoe ik auteursrechten respecteer (en uit de gevangenis blijf).
- Nachtmerries over rechtszaken verwerkt.
- Nieuwsredacties benaderd → nul respons (maar we proberen het gewoon).
- Onderzoek gedaan naar AI-strategieën (LLMs, topic modelling, etc.) en andere resources voor toekomstig gebruik.

Zelfspot terzijde: dit was belangrijk en serieus voorbereidend werk.

---

### 📣 Meebouwen of meedenken?

> Heb je ideeën over ethisch nieuwsfilteren, AI in de journalistiek of gewoon een goed gevoel voor UX? Dan hoor ik graag van je.
> 

[Contact opnemen](https://dataridder.nl/contact) of stuur een PR.

NieuwsVizier is nog kaal, maar het groeit. En jij kunt daar deel van uitmaken.

---

### 🪪 Licentie

Deze MVP is open source onder de [MIT License.](LICENSE)
