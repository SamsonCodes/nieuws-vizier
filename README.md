## NieuwsVizier — Minder ruis. Meer relevant nieuws.

---

> Een experimenteel project dat onderzoekt hoe AI ons nieuwsaanbod menselijker kan maken.
> 

---

### 🤔 Waarom NieuwsVizier?

*Word jij ook helemaal dol van al het nieuws dat tegenwoordig voorbij komt vliegen — op tv, in de krant, op YouTube en sociale media?*

*Heb jij ook opgegeven om het allemaal bij te houden?*

*Vraag jij je ook af hoe je in godsnaam nog moet bepalen wat je wel of niet kunt geloven?*

Nieuwsconsumptie kan vermoeiend zijn. Sensatiezoekende algoritmes en misleidende deepfakes zorgen regelmatig voor verwarring of polarisatie.

Hoewel veel Nederlandse nieuwsbronnen vaak betrouwbaar zijn, zoeken ook zij naar aandacht en inkomsten. Het gevolg is vaak een overvloed aan sensatie — en weinig nieuws waar je echt iets aan hebt.

Voor mij is die overvloed een reden geweest om het nieuws minder te volgen dan ik eigenlijk zou willen.

**Misschien herken je dat.**

Met NieuwsVizier wil ik dat veranderen: een tool waarmee je nieuws kunt filteren op basis van je eigen doelen, interesses en welzijn — met behulp van AI.

---

### ⚙️ Wat kan het nu?

Niet veel, eerlijk gezegd.

De app is nog in een vroeg MVP-stadium. Je kunt handmatig zoeken naar Nederlandse nieuwsartikelen via de WorldNews API, en die worden weergegeven met titel, samenvatting en link.

De interface is kaal en functioneel — maar hé, het is een MVP.

---

### 🧭 De Reis Vooruit

NieuwsVizier is nog klein — maar het blijft groeien.

Het idee is om het op te bouwen van een simpele zoektool naar een slimme, persoonlijke nieuwsassistent. Stap voor stap, zonder haast. Maar met richting.

#### 🔍 Stap 1 – Zelf zoeken  
De huidige MVP is een soort loep: jij zoekt, en NieuwsVizier helpt je het kaf van het koren te scheiden.

#### 🧠 Stap 2 – Slimmer zoeken  
In de volgende fase leert de app automatisch onderwerpen herkennen. Je kunt dan filteren op thema’s zoals politiek, technologie of gezondheidszorg — zonder die woorden letterlijk in te typen.

#### 🛰️ Stap 3 – Je eigen feed  
NieuwsVizier verandert van loep naar radar. Je hoeft niet meer actief te zoeken: de app houdt bij wat er speelt binnen de onderwerpen die jij belangrijk vindt, en geeft je een seintje als er iets nieuws is.

#### 🎯 Stap 4 – Afgestemd op jouw doelen  
In plaats van alleen onderwerpen selecteren, kun je straks aangeven wat je persoonlijk belangrijk vindt. Bijvoorbeeld:
> “Ik wil op de hoogte blijven van duurzame innovatie, maar liever niet te veel crisisnieuws.”

De AI leert dan nieuws te herkennen dat past bij jouw doelen en interesses.

#### 📰 Stap 5 – Eén overzicht per onderwerp  
In plaats van drie artikelen over hetzelfde nieuws, krijg je straks één samenvatting. Gemaakt door AI. Inclusief links, bronnen, en een inschatting van hoe betrouwbaar die bronnen zijn.

#### 🧭 Stap 6 – Meerdere perspectieven  
Voor gevoelige of gepolariseerde onderwerpen laat de app verschillende invalshoeken naast elkaar zien. Niet om je te overtuigen, maar om je blik te verruimen.

#### 🧘 Stap 7 – Nieuws dat je energie geeft  
In een laatste stap komt er ruimte voor welzijn. Je kunt dan instellen hoeveel, hoe vaak, en welk type nieuws je ontvangt — om te voorkomen dat je overweldigd raakt of het nieuws liever maar uitzet.

---

### 🚧 Tussenstap

Voorlopig werk ik aan stap 1 en 2. Daarna zie ik wel hoe ver ik kom. Of wie er mee wil bouwen.

---

### 🔧 Technische basis

- **Frontend**: Angular
- **Backend**: Node.js / TypeScript
- **Database**: MongoDB
- **Nieuwsbron**: [WorldNewsAPI](https://worldnewsapi.com/)

---

### 🔍 Wat is er al gedaan?

Nee, ik heb écht niet alleen maar uit mijn neus zitten eten. Tot nu toe heb ik:

- Ontelbaar veel denkcirkels gemaakt over wat deze app moet zijn.
- Contact gehad met WorldNewsAPI → zij hebben de Nederlandse dekking uitgebreid.
- Juridisch onderzoek gedaan → geleerd hoe ik auteursrechten respecteer (en uit de gevangenis blijf).
- Robots.txt-bestanden van Nederlandse nieuwssites doorgespit → helaas: vrijwel overal is scrapen verboden. Vooral voor data analyse.
- Nachtmerries over rechtszaken verwerkt.
- Nieuwsredacties benaderd → nul respons (maar we proberen het gewoon).
- Onderzoek gedaan naar AI-strategieën (LLMs, topic modelling, etc.) en andere resources voor toekomstig gebruik.

Zelfspot terzijde: dit was belangrijk en serieus voorbereidend werk.

---

### 📣 Meebouwen of meedenken?

> Heb je ideeën over ethisch nieuwsfilteren, AI in de journalistiek of gewoon een goed gevoel voor UX? Dan hoor ik graag van je.
> 

[Contact opnemen](https://dataridder.nl/contact) of stuur een PR.

NieuwsVizier is nog klein, maar het groeit. En jij kunt daar deel van uitmaken.

Nieuwsgierig naar wat ik verder doe? Bekijk ook m’n blog op [Dataridder.nl](https://dataridder.nl)

---

### 🪪 Licentie

Deze MVP is open source onder de [MIT License.](LICENSE)
